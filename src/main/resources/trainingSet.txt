Verzoek ontbinding arbeidsovereenkomst afgewezen.
Verwijtbaar gedrag werknemer niet zodanig dat voortzetting in redelijkheid niet van werkgever te verlangen.
Ook geen ontbinding op g- of h- grond.
Afdeling Privaatrecht Sectie Kanton - locatie Alkmaar Zaaknr./rolnr.: 6578696 \\ AO VERZ 18-3 BL Uitspraakdatum: 14 maart 2018 Beschikking in de zaak van: de stichting Raphaëlstichting , gevestigd te Bergen verzoekende partij verder te noemen: Raphaëlstichting gemachtigde: mr. P.F. Keuchenius, advocaat te Hoorn tegen [ verweerster] , wonende te [woonplaats] verwerende partij verder te noemen: [ verweerster] gemachtigde: [gemachtigde] , wonende te Schagerbrug 
1.Het procesverloop 
1.1.Rahpaëlstichting heeft een verzoek gedaan om de arbeidsovereenkomst tussen partijen te ontbinden.
[ verweerster] heeft een verweerschrift en een tegenverzoek ingediend.
1.2. Op 28 februari 2018 heeft een zitting plaatsgevonden.
De griffier heeft aantekeningen gemaakt van wat partijen ter toelichting van hun standpunten naar voren hebben gebracht.
2.De feiten 
2.1. Raphaëlstichting is een instelling die zorg biedt aan mensen met een verstandelijke beperking en daarnaast actief is in de psychiatrie en verpleeghuiszorg.
De instelling onderhoudt diverse locaties voor circa 1200 cliënten van verschillende leeftijden.
Raphaëlstichting werkt vanuit een antroposofisch geïnspireerde zorgvisie.
n verstandelijke beperking en daarnaast actief is in de psychiatrie en verpleeghuiszorg.
De instelling onderhoudt diverse locaties voor circa 1200 cliënten van verschillende leeftijden.
Raphaëlstichting werkt vanuit een antroposofisch geïnspireerde zorgvisie.
2.2. [ verweerster] , geboren op 2 februari 1971 te Mayeye (Congo), is op 22 november 2010 in dienst getreden bij Raphaëlstichting in de functie van medewerker huishoudelijke dienst voor 9 uur per week.
Het laatst verdiende salaris van [ verweerster] bedraagt \u20ac 557,25 bruto per maand.
2.3. Op 31 oktober 2017 heeft [ verweerster] zich na afloop van haar werktijd bij twee collega\u2019s ( [collega1] en [collega2] ) gevoegd, die in de linnenkamer aan tafel zaten.
Daarbij was ook een cliënt van de Raphaëlstichting aanwezig.
[ verweerster] heeft aldaar een pornografisch filmpje op haar telefoon bekeken en dit aan de aanwezige collega\u2019s getoond.
Ook heeft [verweerster] aan de collega\u2019s gevraagd \u2018hoe vaak doen jullie het?\u2019.
2.4. Op 6 november 2017 heeft [collega2] aan facilitair coördinator [collega3] een vertrouwelijke melding gemaakt van het voorval op 31 oktober 2017.
Vervolgens heeft [collega3] facilitair manager [leidinggevende1] gevraagd in gesprek te gaan met [collega2] .
Dit gesprek vond plaats op 10 november 2017.
Op 14 november 2017 had [leidinggevende1] een gesprek met [collega1] .
Op verzoek van [leidinggevende1] hebben [collega2] en [collega1] hun verhaal op papier gezet.
2.5. Op 15 november 2017 bespreekt [leidinggevende1] het incident met zorgmanager [leidinggevende2] , waarna een schriftelijke melding is gedaan bij directeur [leidinggevende3] .
Op 16 november 2017 hebben [leidinggevende1] en [leidinggevende3] de situatie besproken.
2.6. In het \u2018rapportageformulier grensoverschrijdend gedrag\u2019 (productie 4 bij verzoekschrift) is geadviseerd om een gesprek met [ verweerster] aan te gaan om haar kant van het verhaal te vertellen en haar een waarschuwing te geven die in het dossier van [verweerster] komt.
2.7. In een brief van 17 november 2017 schrijft [leidinggevende1] aan [ verweerster] het volgende.
\u201cHierbij nodig ik u uit voor een gesprek aangaande een melding die mij heeft bereikt.
Het gesprek zal plaatsvinden op dinsdag 21 september a.s. [lees: 21 november] om 09.00 uur op de locatie Centraal Bureau Raphaëlstichting , Duinweg 35 in Schoorl.
Bij het gesprek is aanwezig: de heer [---] , HR adviseur en ondergetekende.
Gezien de melding die mij heeft bereikt, heeft het gesprek een verplicht karakter en kan derhalve niet worden afgezegd of verplaatst.\u201d 2.8.
Op 21 november 2017 is [ verweerster] samen met haar zoon naar het gesprek met Raphaëlstichting gegaan.
Na afloop van het gesprek heeft Raphaëlstichting een brief met onderwerp \u2018voorstel beëindiging dienstverband\u2019 aan [ verweerster] gezonden.
Daarin schrijft Raphaëlstichting het volgende.
\u201c(\u2026) De klacht die mondeling \u2013 in bijzijn van uw zoon \u2013 met u is besproken, is als volgt: Tijdens werktijd heeft u in de linnenkamer aan twee van uw collega\u2019s een filmpje met pornografische inhoud laten zien.
Daarbij hebben uw collega\u2019s weten te voorkomen dat een aanwezige cliënt van Midgard het filmpje ook te zien kreeg.
